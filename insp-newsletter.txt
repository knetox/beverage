
NYHET från den erkända familjen Ramos
 ‍
Från Portugals börjande vingårdar kommer To the Nines - ett fruktigt, smakrikt rött vin som är gjort på inhemska portugisiska druvor. En upplevelse av kvalitet, tradition och passion.
”To the Nines” – ett uttryck som syftar på att hela tiden sträva mot perfektion. Snäppet bättre. Att nå högre. Det är inte bara ett vackert uttryck, det representerar även det nylanserade vinets strävan efter perfektion och att nå den högsta nivån av vin-kvalitet. Bakom vinet står den välrenommerade producenten João Portugal Ramos, som under sina år som verksam också beskrivits som just perfektionist. 
João Maria Ramos, son i den erkända familjen, axlar nu det betydelsefulla arv han fått av sin far. Genom sitt arbete strävar han efter att få fram djärva och distinkta smaker, vilket har bidragit till att etablera honom som en ledande auktoritet inom vinindustrin. Det avspeglas inte minst i lanseringen av vinet To the Nines.




Chiara släpper nu äntligen sin karaktäristiska sangiovese Al Caleri by Chiara Condello på den svenska marknaden.

Chiara Condello blev 2022 utsedd till Italiens bästa vinmakare under 35 år, av Food & Wine Italia. Chiara är uppvuxen i en vinmakarfamilj men hade själv inga planer på att bli vinmakare. Så sent som 2014 tog hon över en liten del av familjens egendom Borgo Condé och har sedan dess hunnit få flera fina utmärkelser. Hennes framgångsrecept har från start varit att låta druvor och växtplats visa vägen genom så lite handpåläggning som möjligt. 

Al Caleri är gjort av 100% sangiovese, odlat i Emilia-Romagna och erbjuder ett elegant, fruktdrivet och välbalanserat vin. Proppfullt med tydliga inslag av röda och mörka bär, mogna körsbär, gröna örter och en hint av mörk choklad som omsluts av de druvtypiska silkiga tanninerna. Vinet har även en pigg syra som ger det komplexitet och balans.






Hyllad Champagne från exceptionella årgången 2012

I mer än två århundraden har Henriot symboliserat passion för den unika terroir som finns i Champagne. Huset grundades år 1808 av Apolline Henriot och är en av få fortfarande familjeägda producenter som är verksamma i området.  



Årgång 2012 är en blandning på 54% pinot noir och 46% chardonnay. Vinet lagras minst 8 år på sin jästfällning och man använder endast 6 gram dosage per liter vilket ger ett friskt och elegant intryck. En skimrande gyllengul färg med många små bubblor hoppar i glaset. Doften är stor och bjuder på citrus, gula stenfrukter, vit persika och nektarin.



Henriot Brut Millésime 2012 är komplex och med pigg syra, med toner av vit persika, grapefrukt, gula äpplen, citronzest, brioche och stenig mineralitet. Eftersmaken är lång med citrusfrukt och nötter, och lämnar ett imponerande intryck.








237 år av perfektion i ett glas med is!

​​​Antica Formula är en klassisk Vermouth med kryddig söt smak med liten bitterhet. Inslag av pomerans, torkade körsbär, vanilj, kanel och malört.



Anica Formula tillverkas bara i en begränsad upplaga varje år och en särskiljande detalj från många andra Vermouths är att den baseras på kvalitetsvin från Piemonte i Nordvästra Italien. Vinet blandas sedan med sött starkvin från södra Italien samt örter. De olika örterna och kryddorna blandas efter det ursprungliga receptet från 1786, därav namnet Antica Formula.

Avnjut Antica Formula kyld eller på is. Även en utmärkt ingrediens i drinkar, t.ex Manhattan, Negroni eller Americano.




​​ÄNTLIGEN TILLBAKA

 ‍
Pongrácz Blanc de Blancs – lyxiga bubblor från Sydafrika går åter att beställa! Ett mousserande vin som framställs enligt méthode cap classique, och till 100% av champagnedruvan chardonnay vilket gör vinet till en “Blanc de Blancs”.



Pongrácz Blanc de Blancs har en mycket elegant och komplex smak med inslag av gröna äpplen, citrus, bröd och mineral. Vinet har legat på sin jästfällning i 36 månader.

