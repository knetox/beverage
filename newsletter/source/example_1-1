EXEMPEL:
Redan 1997 lanserades Blossa Trestjärnig Guld - en starkvins-glögg spetsad med cognac och 2002 kom uppföljaren Blossa Trestjärnig Silver spetsad med vit rom. Det senaste tillskottet till denna trestjärniga familj är spetsad med whiskey - Blossa Trestjärnig Brons.
 
Blossa Trestjärnig Brons är en elegant balans mellan olika vitvinssorter, klassiska glöggkryddor och irländsk whiskey. En kylig vinterdag fungerar glöggen utmärkt att värma upp för att avnjutas, men den kan med fördel även serveras rumstempererad. Förslagsvis som en avec i ett cognacsglas eller likörglas.

EXEMPEL:
Nu lanseras vinet första gången i Sverige till pangpriset 89 kr och finns att enkelt beställa till din närmsta Systembolagsbutik. Il Vero Siciliano är en hyllning till Medelhavets största ö som har producerat vin i mer än 5000 år.

Om du älskar det italienska kökets läckerheter är smakrika Il Vero Siciliano verkligen en perfekt matchning. Servera det gärna lite svalt i stora kupor och låt varje droppe ta dig till Siciliens underbara värld!

EXEMPEL:
Denna stiltypiska chardonnay kommer från Washington State i USA nordvästra hörn och har en generös och fruktig doft med fatkaraktär och inslag av äpplen, citrus, smör, nötter och vanilj. Smaken är torr, fyllig, fruktig och balanserad med fatkaraktär och inslag av gula äpplen, nötter, smör och citrus. Merparten av vinet har lagrats på sin jästfällning i en kombination av franska och amerikanska ekfat, vilket ger vinet dess härliga fyllighet.
 
I Washington State odlas chardonnay på uttrycksfulla växtplatser vilket ger ett samspel mellan djupt mogen frukt och klassisk elegans. Vinets fräschör kommer från regionens unika klimat med stora temperaturskillnader mellan dag och natt. Chateau Ste Michelle Chardonnay Retro är en hyllning till dess rika arv och passion för vinframställning och här fångas verkligen essensen av en klassisk chardonnay, men med en modern twist.

EXEMPEL:
Precis den känslan för just smak och kvalitet genomsyrar hela företaget. Smaken är helt enkelt otroligt viktig för GatoNegro och därför kan man alltid kan räkna med ett välsmakande vin när man hittar en box eller flaska med den svarta katten.
 
Doften har en fruktig karaktär med inslag av svarta vinbär, björnbär, örter och fat. Smaken är mycket fruktig och ungdomlig med toner av svarta vinbär, björnbär, jordgubbar, vanilj tillsammans med en balanserad fatkaraktär. 

EXEMPEL: Med sin nya Arcaneserie har Xavier Vignon skapat enastående viner med hjälp av en stor dos nytänk och en mängd innovationer. Varje vin måste återspegla ett rent uttryck av sin druvsort, terroir och årgång. Ekologiska La Tempérance lägger allt fokus på grenachedruvan med dess inneboende kraft, elegans, frukt och koncentration.
 
La Tempérance är ett så kallat multi-vintage-vin, en blandning av flera årgångar. I det här fallet 2015, 2016, 2017 och 2018. Resultatet är ett fylligt, intensivt och elegant vin med med smak av svarta körsbär och nymald svartpeppar med lång eftersmak.

EXEMPEL:
Deras Sangria har i många år varit en riktig sommarklassiker i Sverige och nyligen har både Don Simon Nature Chardonnay och Don Simon Nature Rosé succéartat lanserats i Sverige. Båda har blivit otroligt väl mottagna av svenska vinkonsumenter som hittat bra viner till fantastiska priser. Don Simon erbjuder verkligen mycket värde för pengarna!
 
Nu kommer nästa kapitel i denna framgångssaga, när serien kompletteras med det röda vinet Don Simon Nature Cabernet Sauvignon. Och håll i dig nu, för även det är prissatt till 64 kr! Vinet är en fruktig explosion av smaker, med toner av mörka bär och en liten kryddig touch. Det passar inte bara perfekt för en härlig pratstund, utan det är också en välkomnad gäst vid ett dukat bord.

EXEMPEL:
Mellan de mäktiga Pyrenéerna och de mystiska Cévennerna ligger ett kuperat, lite vilt och stenigt landskap som doftar av varm jord och vilda örter – garrigue som fransmännen själva kallar sin terroir. Här trivs de klassiska sydfranska druvorna grenache, syrah och mourvèdre som allra bäst. Medelhavet bidrar till mikroklimatet med svalkande vindar och den varierade jordmånen som har inslag av både skiffer och kalksten ger komplexitet.
 
När dessa egenskaper får samspela är resultatet ett vin som är essensen av Corbières, med solmogen frukt av plommon, körsbär och jordgubbar och en typisk kryddighet med vilda örter, viol och lakrits. Ett vin fyllt av smaker med en generositet som lyfts fram ännu mer i sällskap med kött- och lammrätter som kryddats med vitlök och örter!

Vinmakaren Gérard Bertrand kallas ofta för ”kungen av Languedoc”, och vinfirman som bär hans namn har blivit känd för sina fantastiska viner från alla delar av den solstänkta sydfranska regionen.

EXEMPEL:
Familjen Torres är en av de mest kända familjerna i vinbranschen. Redan under mitten av 1600-talet var de verksamma inom vinnäringen och sedan dess har namnet Torres borgat sig för kvalitet och hållbarhet. De har fått många fina utmärkelser genom åren och för femte gången på elva år fick Miguel Torres utmärkelsen ”World’s Most Admired Wine Brand 2021” av Drinks International.

EXEMPEL:
Franska Grand Sud är ett av Europas bäst säljande vinvarumärken och igenkänningen hos såväl svenska som utländska konsumenter är stor. Tack vare stora volymer nås en hög kvalitet till ett förmånligt pris.
 
För varumärket Grand Sud är konsumentvänlighet ett ledord. De säljer mest viner på bag-in-box eller pet-flaskor, och gör inte de dyraste vinerna i världen. Men goda och prisvärda viner till många är desto viktigare.
 
Grand Sud är inte bara en favorit hos de svenska vindrickarna utan är även prisbelönt och fick senast i år en guldmedalj i Vinordic Wine Challenge för sin Merlot.
