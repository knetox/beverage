Här kommer material för stand alone Allt om Vin 5/9, Dagens Industri 15/9 . Prissänks 1/9 så fel pris på SB fram till dess.

 
Vinslottet Perelada prissänker kraftigt sitt flaggskeppsvin 5 Finques Reserva
 
Vinet 5 Finques Reserva är en blend av fem olika vingårdslotter därav namnet. Nu lanseras hyllade årgången 2018 som har lagrats i hela fem år varav sexton månader på ekfat. I samband med satsningen på den svenska marknaden prissänks vinet från 209 till 149 kronor.
 
Vinslottet Perelada ligger i Spaniens nordöstra hörn inte långt från Salvador Dalis hemstad Figueres. Sedan 100 år tillbaka är det kända vinfamiljen Suqué-Mateu som äger slottet som dessförinnan huserat traktens grevar och ett karmelitkloster. Vinområdet här heter Empordà och är ett av Spaniens äldsta och som på senare år vunnit mark som en ”uppstickare” och utmanare till mera klassiska ursprung.

Vinet 5 Finques är en perfekt blend av Pereladas fem toppvingårdar (finques) Vingårdarnas olika förutsättningar skapar ett vin med stor personlighet och potential.
Finca Garbet är en terrasserad vingård med skifferjordar precis vid Medelhavet 
Finca Espolla ligger vid Pyrenéernas fot med en mörkare typ av skifferjord
Finca Malaveïna ligger nära vineriet i Peralada med röd lerjord
Finca Pont de Molins har silt och sand som jordmån
Finca La Garriga med de äldsta vinstockarna (de flesta över 60 år gamla) har kvartssand som jordmån. 
På etiketten representeras dessa fem olika finques och jordtyper med ett band, ett för vardera vingård.
 
5 Finques är ett smakrikt och fylligt vin med smak av mörka frukter och bär, kryddor, läder och med en balanserad lätt rostad fatton. Man använder sig av hela 7 olika druvsorter där Cabernet Sauvignon, Merlot och Syrah spelar huvudrollen i denna härliga blend.
 
Recensioner :
 
FYND! – Bengt-Göran Kronstam, vinbörsen.se augusti 2023
SUPERFYND! – Dina Viner Professional, augusti 2023
UTMÄRKT! Vinguiden augusti 2023
 
Mer om Perelada
Vinslottet Perelada som under 100 år har drivits av familjen Suqué-Mateu är ett namn med stor prestige i vinvärlden. De ses som den främsta vinproducenten från Empordà (ett av Spaniens äldsta vinområden) som ligger i nordöstra Spanien gränsande mot Frankrike. Även deras cavor har nått berömdhet genom att bland annat varit Salvador Dalís favoriter, varit utvalt till Spaniens nuvarande kungapars bröllop genom en blindprovning, och serverats vid flera statsbesök av utländska presidenter i Spanien.
 
Familjen som nu är inne på tredje generation av vinproducenter har nyligen investerat motsvarande nära 500 miljoner kronor i en hypermodern vinanläggning med fokus på hållbarhet, historian i området och med mål att bli ett av de mest berömda vinerierna i världen. De har som första vinproducent i Europa erhållit den prestigefyllda LEED Gold-certifieringen för sin nya vinanläggning och under 2022 också utsetts till Spaniens bästa vineri i Verema Awards 2022.   
 

